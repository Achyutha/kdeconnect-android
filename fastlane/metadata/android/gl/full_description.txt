KDE Connect fornece funcionalidades para facilitar traballar con varios dispositivos:

- Portapapeis compartido: copie e peque entre dispositivos.
- Compartir ficheiros e enderezos URL co computador desde calquera aplicación.
- Obter notificacións de chamadas e mensaxes SMS no computador.
- Panel táctil virtual: use a pantalla do teléfono como panel táctil do computador.
- Sincronización de notificacións: lea as notificacións do teléfono desde o computador.
- Mando a distancia: use o teléfono como mando a distancia para reprodutores multimedia no computador.
- Conexión WiFi: non necesita cable USB nin Bluetooth.
- Cifrado TLS de punto a punto: a súa información está segura.

Para que esta aplicación funcione ten que instalar KDE Connect no computador, e manter a versión do computador e do móbil actualizadas para que funcionen as últimas funcionalidades.

Esta aplicación é parte dun proxecto de software libre e existe grazas á xente que colaborou no proxecto. Visite o sitio web para obter o código fonte.