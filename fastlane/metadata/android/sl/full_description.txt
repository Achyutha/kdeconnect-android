KDE Connect ponuja niz funkcij za integracijo delovnega procesa na različnih napravah:

- skupno odložišče: kopirajte in lepite med napravami;
- datoteke in URL-je lahko z računalnikom delite iz poljubnega programa;
- prejemanje obvestil o dohodnih klicih in sporočilih SMS na računalniku;
- virtualna sledilna plošča: uporabite zaslon telefona kot sledilno tablico na računalniku;
- sinhronizacija obvestil: preberite obvestila iz sistema Android na namizju;
- večpredstavnostni daljinski upravljalnik: uporabite telefon kot daljinski upravljalnik za večpredstavnostne predvajalnike na Linuxu;
- povezava WiFi: ne potrebujete žice USB ali bluetootha;
- šifriranje TLS od enega konca do drugega: vaši podatki so varni.

Upoštevajte, da morate za delovanje tega programa na računalnik namestiti program KDE Connect in posodobiti namizno različico z različico za Android, da bodo delovale najnovejše funkcije.

Ta program je del odprto-kodnega projekta in obstaja po zaslugi vseh ljudi, ki so prispevali. Obiščite spletno mesto in si zagotovite izvorno kodo.